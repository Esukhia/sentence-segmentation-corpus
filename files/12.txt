
			དེས་ ན་ བླ་ མ་ དམ་ པ་ ནི།དགོངས་ པ་ སངས་ རྒྱས་ ཀུན་ དང་ དབྱེར་ མེད་ པར་ བཞུགས་ ཀྱང་ །རང་ རེ་ མ་ དག་ པའི་ གདུལ་ བྱ་ འདྲེན་ པའི་ ཆེད་ དུ་ རྣམ་ པ་ གང་ ཟག་ མིའི་ གཟུགས་ སུ་ སྤྲུལ་ ནས་ དངོས་ སུ་ བཞུགས་ པའི་ དུས་ འདིར།ཅི་ གསུང་ གི་ བཀའ་ བཞིན་ བསྒྲུབས་ ནས་ ཞབས་ ཏོག་ རྣམ་ པ་ གསུམ་ གྱི་ སྒོ་ ནས་ ཐུགས་ ཡིད་ དབྱེར་ མེད་ དུ་ གྱུར་ པ་ ཞིག་ ལ་ འབད་ དགོས་ ཀྱི།དེ་ ལྟར་ མ་ ཡིན་ པར་ དངོས་ སུ་ བཞུགས་ པའི་ དུས་ སུ་  རིམ་ གྲོ་ དང་ བཀུར་ སྟི་ བཀའ་ བཞིན་ སྒྲུབ་ པ་ སོགས་ མེད་ པར།ཞལ་ མི་ བཞུགས་ པའི་ སྐབས་ སུ་ གཟུགས་ བརྙན་ འདྲི་ ཞིང་ སྒོམ་ པ་ སྐད་ བྱེད་ པ་ དང་ །གནས་ ལུགས་ སྒོམ་ པ་ སྐད་ ཟེར་ ནས་ ཟབ་ ཟབ་ མོ་ ཞིག་ གཞན་ དུ་ འཚོལ་ ཞིང་ །བླ་ མའི་ ཐུགས་ རྒྱུད་ ཀྱི་ སྤངས་ རྟོགས་ ཀྱི་ ཡོན་ ཏན་ རང་ རྒྱུད་ ལ་ འཕོ་ བའི་ མོས་ གུས་ དང་ གསོལ་ འདེབས་ སོགས་ མི་ བྱེད་ པ་ དེ་ དག་ ནི་ སྒྲུབ་ བྱེད་ དང་ བསྒྲུབ་ བྱ་ འགལ་ བ་ ཞེས་ བྱ་ ཞིང་  །བར་ དོར་ བླ་ མའི་ ཞལ་ མཇལ་ བ་ དང་ ལམ་ སྣ་ འདྲེན་ པ་ སོགས་ འབྱུང་ བ་ ཡང་ རང་ ལ་ མོས་ གུས་ ཚད་ མེད་ པ་ ཡོད་ པ་ དང་ །བླ་ མའི་ ཐུགས་ རྗེ་ དང་ སྨོན་ ལམ་ གྱི་ སྟོབས་ གང་ འཛོམ་ པ་ ལས་ དེ་ ལྟར་ སྣང་ བ་ ཙམ་ ཡིན་ གྱི།དངོས་ སུ་ བླ་ མ་ དེར་ བྱོན་ པ་ ནི་ མེད་ པས་ རང་ ལ་ མོས་ གུས་ མེད་ ན་ བླ་ མ་ ཇི་ ཙམ་ བཟང་ ཡང་ བར་ དོར་ ལམ་ སྣ་ འདྲེན་ པ་ མི་ འབྱུང་ སྟེ།རྨོངས་ པ་ ཕལ་ ཆེར་ གཟུགས་ བརྙན་ འདྲི་ ཞིང་ བསྒོམ།།དངོས་ སུ་ བཞུག ས་ ལ་ རིམ་ གྲོ་ བགྱི་ བ་ མེད།།གནས་ ལུགས་ བསྒོམ་ ཟེར་ བླ་ མའི་ ཐུགས་ མི་ ཤེས།།སྒྲུབ་ དང་ བསྒྲུབ་ བྱ་ འགལ་ བ་ ཉོན་ རེ་ མོངས།།མོས་ གུས་ མེད་ བཞིན་ བར་ དོར་ མཇལ་ བ་ མཚར།།ཅེས་ གསུངས།

			དང་ པོ་ བླ་ མ་ བརྟག་ པ་ ལ་ མཁས་ པའི་ སྒོ་ ནས་ བརྟག་ པར་ བྱ་ བ་ དེ་ ཡང་ དབང་ ཆོས་ ཀྱི་ འབྲེལ་ བ་ མ་ ཞུས་ པའི་ གོང་ དུ་ ལེགས་ པར་ བརྟགས་ ནས།བླ་ མའི་ མཚན་ ཉིད་ ཚང་ བར་ འདུག་ ན་ བསྟེན་ ཞིང་ །མ་ ཚང་ ན་ མི་ བསྟེན་ པ་ ཡིན་ གྱི།བླ་ མ་ བསྟེན་ ཚར་ ནས་ ནི་ ཅི་ མཛད་ ལེགས་ པར་ མཐོང་ བའི་ སྒོ་ ནས་ ཡོན་ ཏན་ འབའ་ ཞིག་ ལ་ བསམས་ ཏེ་ དད་ པ་ དང་ དག་ སྣང་ སྦྱང་ དགོས་ ཀྱི།སྐྱོན་ རྟོག་ སོགས་ བྱས་ ན་ ཉེས་ པ་ བསམ་ གྱིས་ མི་ ཁ ྱབ་ པ་ འབྱུང་ བ་ ཡིན།བླ་ མ་ བརྟག་ པར་ བྱ་ བ་ དེ་ ཡང་ སྤྱིར་ མདོ་ རྒྱུད་ ནས་ གང་ བཤད་ པའི་ ཡོན་ ཏན་ ཚང་ བ་ ཞིག་ དགོས་ པ་ ཡིན་ ཀྱང་ །ཁྱད་ པར་ རྒྱུད་ བྱང་ ཆུབ་ ཀྱི་ སེམས་ དང་ ལྡན་ པ་ ཞིག་ ནི་ ངེས་ པར་ དགོས་ པ་ ཡིན་ པས།མདོར་ བསྡུ་ ན་ བརྟགས་ པ་ གཅིག་ པོ་ བྱང་ ཆུབ་ ཀྱི་ སེམས་ དང་ ལྡན་ མི་ ལྡན་ བརྟག་ པ་ འདི་ ལ་ འདུས།ཐུགས་ རྒྱུད་ བྱང་ ཆུབ་ ཀྱི་ སེམས་ དང་ ལྡན་ པ་ ཞིག་ ཡིན་ ཕྱིན་ ཆད་ སློབ་ མ་ ལ་ ཡང་ འདི་ དང་ ཕྱི ་ མར་ གང་ ཕན་ པ་ དེ་ ལྟར་ བྱེད་ པས་ དོན་ དུ་ མི་ འགྱུར་ བ་ མི་ འོང་ ཞིང་ །བླ་ མ་ དེས་ བསྟན་ པའི་ ཆོས་ ཀྱང་ ཐེག་ པ་ ཆེན་ པོའི་ ལམ་ དང་ འབྲེལ་ བས་ ཅིས་ ཀྱང་ ཡང་ དག་ པའི་ ལམ་ དུ་ འགྲོ་ བ་ ཡིན།བྱང་ ཆུབ་ ཀྱི་ སེམས་ དང་ མི་ ལྡན་ ཕྱིན་ ཆད་ བླ་ མ་ ལ་ རང་ འདོད་ ཀྱི་ འཁྲིས་ ཡོད་ པས་ སློབ་ མའི་ རྒྱུད་ ཀྱང་ ལེགས་ པར་ མི་ ཐུལ་ ཞིང་ །ཆོས་ བསྟན་ པ་ ཡང་ ཇི་ ཙམ་ ཟབ་ ཟབ་ མོ་ དང་ །མཚར་ བ་ ལྟར་ འདུག་ ཀྱང་ མཐར་ འཇིག་ རྟེན་ ཚེ ་ འདི་ འབའ་ ཞིག་ གི་ ཆེད་ དུ་ འཆོར་ བ་ ཡིན།དེས་ ན་ བླ་ མ་ བརྟག་ པའི་ གནད་ ཐམས་ ཅད་ འདིར་ འདུ་ བས་ ཐུགས་ རྒྱུད་ བྱང་ ཆུབ་ སེམས་ ཀྱིས་ གང་ བ་ ཞིག་ འདུག་ ན་ ཆ་ ལུགས་ སོགས་ ཇི་ ལྟར་ འདུག་ ཀྱང་ བསྟེན་ པར་ བྱ།རྒྱུད་ བྱང་ ཆུབ་ ཀྱི་ སེམས་ དང་ བྲལ་ བ་ ནི།འཕྲལ་ དུ་ ངེས་ འབྱུང་ དང་ སྐྱོ་ ཤས་ སྒྲུབ་ ཚུགས་ དང་ ཀུན་ སྤྱོད་ སོགས་ ཅི་ ཙམ་ བཟང་ བ་ ལྟར་ སྣང་ ཡང་ བསྟེན་ བྱ་ མིན་ ནོ།།འོན་ ཀྱང་ སྐྱེས་ བུ་ དམ་ པ་ རང་ རྒ ྱུད་ སྦས་ ཚུལ་ དུ་ བཞུགས་ པ་ རྣམས་ ཀྱི་ ཐུན་ མོངས་ མ་ ཡིན་ པའི་ ཡོན་ ཏན་ རང་ རེ་ སོ་ སོའི་ སྐྱེ་ བོ་ རྣམས་ ཀྱིས་ ཅི་ ཙམ་ བརྟགས་ ཀྱང་ ཤེས་ མི་ ནུས་ ཤིང་ །ཟོག་ པོ་ གཡོ་ སྒྱུ་ ཅན་ ཕལ་ ཡང་ ཚུལ་ འཆོས་ ཀྱི་ བསླུ་ ཐབས་ ལ་ མཁས་ པས་ དམ་ པ་ ལྟར་ སྣང་ བ་ ཡང་ ཡོད་ པས།རང་ ཉིད་ ཀྱི་ ཚེ་ རབས་ ནས་ འབྲེལ་ བའི་ བླ་ མ་ དེ་ གཙོ་ ཆེ།དེ་ ཡང་ བླ་ མ་ དེའི་ ཞལ་ མཇལ་ གསུང་ ཐོས་ པ་ ཙམ་ མམ།ཐ་ ན་ མཚན་ ཙམ་ ཐོས་ པས་ ཀྱང་ ལུས་ བ་ སྤུ་ ལ ྡང་ བའི་ དད་ པ་ གཡོ་ ནུས་ ཤིང་ སྣང་ བ་ འཕྲལ་ དུ་ སྒྱུར་ ནུས་ པ་ དེ་ ལྟ་ བུ་ ནི་ རང་ གི་ ཚེ་ རབས་ ཀྱི་ བླ་ མ་ ཡིན་ པས་ བརྟག་ མི་ དགོས་ ཏེ།སྔོན་ རྗེ་ བཙུན་ མི་ ལ་ ལ་ རོང་ སྟོན་ ལྷ་ དགས།ཁྱེད་ ཀྱི་ ཚེ་ རབས་ ཀྱི་ བླ་ མ་ ལྷོ་ གྲོ་ བོ་ ལུང་ གི་ དགོན་ པ་ བྱ་ བ་ ན།སྐྱེས་ མཆོག་ སྒྲ་ སྒྱུར་ གྱི་ རྒྱལ་ པོ་ མར་ པ་ ལོ་ ཙཱ་ ཞེས་ བྱ་ བ་ བཞུགས་ པ་ དེ་ ཡིན་ པས་ དེར་ སོང་ གསུངས་ པའི་ ཚེ།མར་ པའི་ མཚན་ ཐོས་ པ་ ཙམ་ གྱིས་ རྗེ་  བཙུན་ ལ་ ཐུན་ མོངས་ མ་ ཡིན་ པའི་ དད་ པ་ གཏིང་ ནས་ འཁྲུངས་ ཤིང་ །སྲོག་ ལ་ བབས་ ཀྱང་ བླ་ མ་ དེའི་ ཞལ་ མཇལ་ ཞིང་ ཐུགས་ ཟིན་ པ་ ཞིག་ བྱེད་ དགོས་ སྙམ་ དུ་ ཐུགས་ རྒྱུད་ ལ་ སྐྱེས།བླ་ མ་ མཇལ་ དུ་ འོང་ བའི་ ཚེ་ ཡང་ །མར་ པ་ ཞིང་ རྨོ་ བ་ ལྟར་ བྱས་ ནས་ རྗེ་ བཙུན་ བསུར་ ཕེབས་ པ་ དང་ ལམ་ དུ་ མཇལ་ བའི་ ཚེ།བླ་ མ་ ཡིན་ པ་ ངོ་ མ་ ཤེས་ ཀྱང་ ཚེ་ འདིའི་ སྣང་ བ་ ཏུར་ ཏུར་ པོ་ འདི་ དར་ ཅིག་ འགགས་ ནས་ ཁྲོང་ ངེ་ ལུས་ འདུག་ གསུང ས།

			སྤྱིར་ བླ་ མ་ ཡང་ རང་ གི་ སྣང་ བ་ དག་ མ་ དག་ དང་ ལས་ དབང་ གིས་ སྤྲོད་ པ་ ཡིན་ པས།རང་ གི་ ཆོས་ དང་ གདམས་ ངག་ གི་ བཀའ་ དྲིན་ ཐོབ་ པའི་ བླ་ མ་ དེ་ ཇི་ ལྟར་ འདུག་ ཀྱང་ སངས་ རྒྱས་ དངོས་ ཀྱི་ འདུ་ ཤེས་ དང་ མ་ བྲལ་ བ་ བྱེད་ དགོས།རང་ ལ་ ལས་ འཕྲོ་ མེད་ ན་ བླ་ མ་ བཟང་ པོ་ དང་ མཇལ་ བའི་ སྐལ་ བ་ མེད་ ཅིང་ །རང་ གི་ སྣང་ བ་ མ་ དག་ ན་ སངས་ རྒྱས་ དངོས་ དང་ མཇལ་ ཡང་ ཡོན་ ཏན་ ཅན་ དུ་ མཐོང་ མི་ ནུས་ པས།རང་ གི་ སྔོན་ ལས་ ཀྱ ི་ དབང་ གིས་ གང་ དང་ མཇལ་ ཞིང་ བཀའ་ དྲིན་ ཐོབ་ པའི་ བླ་ མ་ དེ་ གཙོ་ ཆེ་ བ་ ཡིན།བར་ དུ་ བླ་ མ་ བསྟེན་ པའི་ དུས་ སུའང་ ཚ་ གྲང་ བཀྲེས་ སྐོམ་ སོགས་ དཀའ་ བ་ ཐམས་ ཅད་ ཁྱད་ དུ་ བསད་ དེ་ བླ་ མས་ ཅི་ གསུང་ གི་ བཀའ་ བཞིན་ བསྒྲུབ།དད་ གུས་ ཀྱིས་ གསོལ་ བ་ གདབ།འཕྲལ་ དུ་ རང་ གི་ བྱ་ སྤྱོད་ ཐམས་ ཅད་ ཀྱང་ བླ་ མ་ ལ་ ཞུས་ ཏེ།དམ་ པ་ དེས་ བཀའ་ ཇི་ ལྟར་ སྩལ་ བ་ ལྟར་ ཉམས་ སུ་ བླང་ །ཡིད་ ཁྱེད་ ཤེས་ ཀྱི་ དད་ པའི་ སྒོ་ ནས་ བསྟེ ན་ དགོས།ཐ་ མར་ དགོངས་ སྤྱོད་ བསླབ་ པ་ ཞེས་ བྱ་ བ།བླ་ མ་ དམ་ པའི་ མཛད་ སྤྱོད་ ཐམས་ ཅད་ ལེགས་ པར་ བརྟགས་ ནས་ རང་ ཉིད་ ཀྱིས་ ཀྱང་ དེ་ ཁོ་ ན་ བཞིན་ དུ་ ཉམས་ སུ་ བླང་ །འཇིག་ རྟེན་ པའི་ ཁ་ སྐད་ ལ་ ཡང་ །བྱ་ བ་ ཐམས་ ཅད་ ལད་ མོ་ ཡིན།ལད་ མོའི་ ནང་ ནས་ གང་ མཁས་ ཡིན་ ཟེར་ བ་ ལྟར།སྤྱིར་ ཆོས་ བྱེད་ པ་ ཡང་ སྔོན་ གྱི་ རྒྱལ་ བ་ སྲས་ བཅས་ ཀྱི་ ལད་ མོ་ བྱེད་ པ་ ཡིན།སློབ་ མས་ བླ་ མ་ བསྟེན་ པ་ ཡང་ །བླ་ མ་ དེའི་ རྗེས་ སུ་ ས ློབ་ པ་ ཡིན་ པས་ བླ་ མའི་ དགོངས་ སྤྱོད་ ཇི་ ལྟར་ ཡིན་ པ་ དེ་ རང་ རྒྱུད་ ལ་ ལོན་ པར་ བྱེད་ དགོས།དཔེར་ ན་ སློབ་ མས་ བླ་ མ་ བསྟེན་ པ་ དེ།སཱཙྪ་ བརྐོས་ ཕོར་ ནས་ ཕྱུང་ བ་ ལྟ་ བུ་ ཞིག་ དགོས་ པ་ ཡིན་ ཏེ།བརྐོས་ ཕོར་ ལ་ རི་ མོ་ ཇི་ ལྟ་ བུ་ ཞིག་ ཡོད་ པ་ དེ་ ཐམས་ ཅད་ སཱཙྪ་ ལ་ དོད་ ནས་ ཡོད་ པ་ ལྟར།བླ་ མའི་ ཐུགས་ རྒྱུད་ ཀྱི་ ཡོན་ ཏན་ ཇི་ ཙམ་ ཡོད་ པ་ དེ་ དང་ འདྲ་ བའམ།མིན་ ཀྱང་ དེའི་ ཕྱོགས་ མཐུན་ པ་ ཙམ་ ངེས་ པར་ ཡོད་  དགོས།དེས་ ན་ དང་ པོ་ བླ་ མ་ བརྟགས་ མཁས་ པ།བར་ དུ་ བླ་ མ་ བསྟེན་ མཁས་ པ།ཐ་ མར་ དགོངས་ སྤྱོད་ བསླབ་ པ་ ལ་ མཁས་ པའི་ སྐྱེས་ བུ་ དེ་ ནི་ ཅི་ ནས་ ཀྱང་ ཡང་ དག་ པའི་ ལམ་ དུ་ འགྲོ་ བ་ ཡིན་ ཏེ།དང་ པོ་ བླ་ མ་ བརྟགས་ ལ་ མཁས་ པ་ དང་ །།བར་ དུ་ བླ་ མ་ བསྟེན་ ལ་ མཁས་ པ་ དང་ །།ཐ་ མར་ དགོངས་ སྤྱོད་ བསླབ་ ལ་ མཁས་ པ་ ཡི།།སྐྱེས་ བུ་ དེ་ ནི་ ཡང་ དག་ ལམ་ ལ་ འགྲོ།།ཞེས་ སོ།།





		 			.

			དེས་ ན་ དགེ་ བའི་ བཤེས་ གཉེན་ དམ་ པ་ ཡོན་ ཏན་ ཐམས་ ཅད་ དང་ ལྡན་ པ་ རྙེད་ ནས།དེ་ ཉིད་ བསྟེན་ པའི་ དུས་ སུ་ ལུས་ དང་ སྲོག་ ལ་ མི་ ལྟ་ བར་ བྱང་ ཆུབ་ སེམས་ དཔའ་ རྟག་ ཏུ་ ངུས་ བྱང་ ཆུབ་ སེམས་ དཔའ་ ཆོས་ འཕགས་ བསྟེན་ པ་ དང་ །པཎ་ ཆེན་ ནཱ་ རོ་ པས་ སྐྱེས་ མཆོག་ ཏེ་ ལོ་ པ་ བསྟེན་ པ་ དང་ །རྗེ་ བཙུན་ མི་ ལས་ ལྷོ་ བྲག་ མར་ པ་ བསྟེན་ པ་ ལྟར་ དགོས་ ཏེ།

			བྱང་ ཆུབ་ སེམས་ དཔའ་ རྟག་ ཏུ་ ངུས་ ཆོས་ འཕགས་ ཇི་ ལྟར་ བསྟེན་ ན།སྔོན་ བྱང་ ཆུབ་ སེམས་ དཔའ་ རྟག་ ཏུ་ ངུས་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ ཚོལ་ ཞིང་ འབྲོག་ དགོན་ པ་ ཞིག་ ཏུ་ ཕྱིན་ པ་ ན།བར་ སྣང་ ལས།རིགས་ ཀྱི་ བུ་ ཤར་ ཕྱོགས་ སུ་ སོང་ ཞིག་ དང་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ ཐོས་ པར་ འགྱུར་ གྱི།ཁྱོད་ ཀྱི་ ལུས་ ངལ་ བ་ དང་ གཉིད་ རྨུགས་ དང་ ཚ་ གྲང་ དང་ ཉིན་ མཚན་ སོགས་ ཡིད་ ལ་ མི་ བྱེད་ ཅིང་ གཡས་ དང ་ གཡོན་ དུ་ མ་ ལྟ་ བར་ སོང་ ཞིག་ དང་ །ཁྱོད་ ཀྱིས་ རིང་ པོར་ མི་ ཐོགས་ པར་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ གླེགས་ བམ་ དུ་ ཆུད་ པའམ།དགེ་ སློང་ ཆོས་ སྨྲ་ བའི་ ལུས་ ལ་ ཡོད་ པ་ ཐོས་ པར་ འགྱུར་ ཏེ།དེའི་ ཚེ་ རིགས་ ཀྱི་ བུ་ ཁྱོད་ ཀྱི་ གང་ ལས་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ ཐོས་ པ་ དེ་ ལ་ སྟོན་ པའི་ འདུ་ ཤེས་ བསྐྱེད་ ཅིང་ ཆོས་ ལ་ གུས་ པར་ བྱ་ བས་ ཕྱི་ བཞིན་ འབྲང་ བར་ བྱའོ།།དེ་ འདོད་ པའི་ ཡོན་ ཏན་ ལྔ་ པོ་  དག་ ལ་ བསྟེན་ པ་ མཐོང་ ན་ ཡང་ བྱང་ ཆུབ་ སེམས་ དཔའ་ རྣམས་ ཀྱི་ ཐབས་ ལ་ མཁས་ པ་ ཤེས་ པས་ མ་ དད་ པར་ མི་ བྱའོ།།ཞེས་ པ་ ལ་ སོགས་ པ་ ཐོས་ ནས་ ཤར་ ཕྱོགས་ སུ་ སོང་ བ་ དང་ །རིང་ པོར་ མ་ ཕྱིན་ པར་ དེས་ བདག་ གིས་ སྒྲ་ དེ་ ལ་ ཅི་ ཙམ་ འགྲོ་ དགོས་ མ་ དྲིས་ པས་ བདག་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ སྟོན་ པ་ དེར་ འགྲོ་ མི་ ཤེས་ སོ་ སྙམ་ ནས།དེ་ ཉིད་ དུ་ ངུ་ ཞིང་ ཆོ་ ངེ་ འདེབས་ ཏེ་ བདག་ ཇི་ སྲིད་ ཤེས་ རབ་ ཀྱི་ ཕ་ རོལ་ ཏུ་  ཕྱིན་ པ་ མ་ ཐོབ་ ཀྱི་ བར་ དུ་ ངལ་ དུབ་ དང་ བཀྲེས་ སྐོམ་ དང་ གཉིད་ རྨུགས་ དང་ ཉིན་ མཚན་ ལ་ སོགས་ པ་ ཡིད་ ལ་ མི་ བྱེད་ པར་ གནས་ པར་ བྱའོ།།སྙམ་ ནས་ དེ་ བུ་ གཅིག་ པུ་ ཤི་ བའི་ མ་ བཞིན་ དུ་ ཡིད་ ལ་ བྱེད་ པ་ གཞན་ མེད་ པར་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ ནམ་ ཐོས་ སྙམ་ དུ་ གདུང་ ཞིང་ འདུག་ པ་ ན།དེ་ བཞིན་ གཤེགས་ པའི་ གཟུགས་ ཤིག་ མདུན་ དུ་ བཞུགས་ ནས་ ཆོས་ ཚོལ་ བའི་ བསྔགས་ པ་ བརྗོད་ ཅིང་ །འདི་ ནས་ དཔག་ ཚད་ ལྔ་  བརྒྱ་ ན་ སྤོས་ ངད་ ལྡན་ པ་ ཞེས་ བྱ་ བའི་ གྲོང་ ཁྱེར་ རིན་ པོ་ ཆེ་ སྣ་ བདུན་ གྱི་ རང་ བཞིན་ སྐྱེད་ མོའི་ ཚལ་ ལྔ་ བརྒྱས་ བསྐོར་ བ་ ཡོན་ ཏན་ ཐམས་ ཅད་ ཕུན་ སུམ་ ཚོགས་ པ།དེའི་ དབུས་ ཀྱི་ བཞི་ མདོ་ ན་ བྱང་ ཆུབ་ སེམས་ དཔའ་ ཆོས་ འཕགས་ ཀྱི་ ཁང་ པ་ རིན་ པོ་ ཆེ་ སྣ་ བདུན་ ལས་ བྱས་ པ་ ཁོར་ ཡུག་ དཔག་ ཚད་ ཀྱི་ ཚད་ ཙམ་ པ།སྐྱེད་ ཚལ་ ལ་ སོགས་ པའི་ ལོངས་ སྤྱོད་ ཕུན་ སུམ་ ཚོགས་ པ་ ན།བྱང་ ཆུབ་ སེམས་ དཔའ་ སེམས་ དཔའ་ ཆེན ་ པོ་ ཆོས་ འཕགས་ འཁོར་ དང་ བཅས་ པ་ བུད་ མེད་ དྲུག་ ཁྲི་ བརྒྱད་ སྟོང་ དང་ ལྷན་ ཅིག་ འདོད་ པའི་ ཡོན་ ཏན་ ལྔ་ དང་ ལྡན་ ཞིང་ དབང་ དུ་ གྱུར་ ཏེ་ རྩེ་ དགའ་ ཞིང་ དགའ་ མགུར་ སྤྱོད་ དེ།དེ་ ན་ གནས་ པའི་ སྐྱེ་ བོའི་ ཚོགས་ ལ་ དུས་ གསུམ་ དུ་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ སྟོན་ པ་ ཡོད་ ཀྱི།དེའི་ དྲུང་ དུ་ སོང་ ཞིག་ དང་ དེ་ ལས་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ ཐོས་ པར་ འགྱུར་ རོ།།ཞེས་ གསུངས་ པ་ ཐོས་ ནས་ དེ་ ཡ ིད་ ལ་ བྱེད་ པ་ གཞན་ མེད་ པར་ གནས་ པ་ ནས་ ཕྱོགས་ དེ་ ཉིད་ དུ་ བྱང་ ཆུབ་ སེམས་ དཔའ་ ཆོས་ འཕགས་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ སྟོན་ པ་ ཡང་ ཐོས།ཏིང་ ངེ་ འཛིན་ གྱི་ སྒོ་ དུ་ མ་ ཡང་ མངོན་ དུ་ གྱུར།ཕྱོགས་ བཅུའི་ འཇིག་ རྟེན་ གྱི་ ཁམས་ ནས་ སངས་ རྒྱས་ གྲངས་ མེད་ པ་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ སྟོན་ པ་ ཡང་ མཐོང་ །དེ་ དག་ གི་ ཆོས་ བསྟན་ ནས་ བྱང་ ཆུབ་ སེམས་ དཔའ་ ཆོས་ འཕགས་ ཀྱི་ བསྔགས་ པ་ བརྗོད་ དེ་ མི ་ སྣང་ བར་ སོང་ ངོ་ །།དེ་ ནས་ བྱང་ ཆུབ་ སེམས་ དཔའ་ རྟག་ ཏུ་ ངུས་ བྱང་ ཆུབ་ སེམས་ དཔའ་ ཆོས་ འཕགས་ ལ་ དགའ་ བ་ དང་ དད་ པ་ དང་ གུས་ པ་ སྐྱེས་ ཏེ་ བདག་ ཇི་ ལྟ་ བུའི་ ཚུལ་ གྱིས་ བྱང་ ཆུབ་ སེམས་ དཔའ་ ཆོས་ འཕགས་ ཀྱི་ དྲུང་ དུ་ འགྲོ་ བར་ བྱ།བདག་ ནི་ དབུལ་ ཏེ་ བྱང་ ཆུབ་ སེམས་ དཔའ་ ཆོས་ འཕགས་ ལ་ བཀུར་ སྟི་ བྱ་ བའི་ གོས་ སམ།རིན་ པོ་ ཆེའམ།དྲི་ དང་ །ཕྲེང་ བ་ ལ་ སོགས་ པ་ དགེ་ བའི་ བཤེས་ གཉེན་ ལ་ བསྙེན་ བཀུར་ བྱ་ བའ ི་ ཡོ་ བྱད་ ཅི་ ཡང་ མེད་ ཀྱི།བདག་ གི་ ལུས་ བཙོང་ ལ་ དེའི་ རིན་ གྱིས་ བྱང་ ཆུབ་ སེམས་ དཔའ་ ཆོས་ འཕགས་ ལ་ བཀུར་ སྟི་ བྱའོ།།འཁོར་ བ་ ཐོག་ མ་ མེད་ པ་ ནས་ བདག་ གི་ ལུས་ དཔག་ ཏུ་ མེད་ པ་ བཙོངས་ ཤིང་ འདོད་ པའི་ རྒྱུས་ དམྱལ་ བའི་ གནས་ སུ་ ལུས་ གྲངས་ མེད་ པ་ གཤགས་ ཤིང་ གཏུབས་ ཏེ་ ཆུད་ ཟོས་ ཀྱང་ འདི་ ལྟ་ བུའི་ ཆོས་ ཀྱི་ ཆེད་ ཀྱང་ མ་ ཡིན་ ལ།འདི་ ལྟ་ བུའི་ སྐྱེས་ བུ་ དམ་ པ་ ལ་ བཀུར་ སྟི་ བྱ་ བའི་ ཆེད་ ཀྱང་ མ་ ཡི ན་ ནོ་ སྙམ་ ནས་ ཚོང་ འདུས་ ཀྱི་ དབུས་ སུ་ སོང་ སྟེ་ མི་ སུ་ འདོད།མི་ ཉོ་ བར་ འདོད་ པ་ སུ་ ཡོད་ ཅེས་ སྒྲ་ བསྒྲགས་ ཤིང་ བོས་ ཀྱང་ བདུད་ སྡིག་ ཅན་ བྱང་ ཆུབ་ སེམས་ དཔའ་ རྟག་ ཏུ་ ངུས་ ཆོས་ ཕྱིར་ དཀའ་ བ་ སྤྱོད་ པ་ ལ་ ཕྲག་ དོག་ པས་ སུས་ ཀྱང་ མི་ ཐོས་ པར་ བྱས་ སོ།།དེ་ ནས་ བྱང་ ཆུབ་ སེམས་ དཔའ་ རྟག་ ཏུ་ ངུས་ བདག་ ཉིད་ ཉོ་ བ་ མ་ རྙེད་ ནས་ ཕྱོགས་ གཅིག་ ཏུ་ སོང་ ནས་ ངུ་ ཞིང་ མཆི་ མ་ ཕྱུངས་ ཏེ་ འདུག་ པ་ ན།ལྷའི་ དབང ་ པོ་ བརྒྱ་ བྱིན་ གྱིས་ རྟག་ ཏུ་ ངུའི་ བསམ་ པ་ བརྟག་ པར་ འདོད་ ནས།བྲམ་ ཟེའི་ ཁྱེའུའི་ གཟུགས་ སུ་ སྤྲུལ་ ཏེ་ འོངས་ ནས།ང་ ལ་ མི་ ནི་ མི་ དགོས་ མོད་ ཀྱང་ ང་ མཆོད་ སྦྱིན་ ཞིག་ བྱེད་ པ་ ལ།མི་ ཤ་ དང་ མི་ ཚིལ་ དང་ །མིའི་ རྐང་ རྣམས་ དགོས་ པས་ ཁྱོད་ ཀྱིས་ བཙོང་ ན་ རིན་ སྦྱིན་ ནོ་ སྨྲས་ པས།རྟག་ ཏུ་ ངུ་ དགའ་ སྟེ་ མཚོན་ རྣོན་ པོ་ ཐོགས་ ནས་ ལག་ པ་ གཡས་ པ་ ཕུག་ སྟེ་ ཁྲག་ གཟག།བརླ་ གཡས་ པ་ ཤ་ མེད་ པར་ བཏོགས་ ནས་ ར ུས་ པ་ གཅོག་ ཏུ་ རྩིག་ པའི་ དྲུང་ དུ་ སོང་ བ་ ན།ཚོང་ དཔོན་ གྱི་ བུ་ མོ་ ཞིག་ ཁང་ པའི་ ཡང་ ཐོག་ ནས་ འདུག་ པ་ དེས་ མཐོང་ ནས་ དྲུང་ དུ་ འོངས་ ཏེ།རིགས་ ཀྱི་ བུ་ ཁྱོད་ ཀྱི་ བདག་ ཉིད་ ལ་ འདི་ ལྟ་ བུའི་ ན་ ཚ་ ཅིའི་ ཕྱིར་ གཏོང་ བ་ ཡིན་ ཟེར།དེར་ བྱང་ ཆུབ་ སེམས་ དཔའ་ ཆོས་ འཕགས་ ལ་ མཆོད་ པའི་ ཕྱིར་ ལུས་ བཙོངས་ པའི་ ལོ་ རྒྱུས་ སྨྲས་ པས།དེ་ ལ་ དེ་ ཙམ་ དུ་ བཀུར་ སྟེ་ བྱས་ པས་ ཡོན་ ཏན་ ཅི་ ཞིག་ འཐོབ་ པ་ ཡིན་ ཟེར།ད ེས་ བྱང་ ཆུབ་ སེམས་ དཔའ་ རྣམས་ ཀྱི་ ཐབས་ ལ་ མཁས་ པ་ དང་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ སྟོན་ པར་ འགྱུར་ ཞིང་ །དེ་ ལ་ བསླབ་ ན་ རྣམ་ པ་ ཐམས་ ཅད་ མཁྱེན་ པ་ ཐོབ་ ནས་ སངས་ རྒྱས་ ཀྱི་ ཡོན་ ཏན་ མང་ པོ་ དང་ ལྡན་ ཞིང་ སེམས་ ཅན་ ཐམས་ ཅད་ ལ་ ཆོས་ རིན་ པོ་ ཆེའི་ བགོ་ བཤའ་ བྱེད་ པ་ ཡིན་ ནོ་ བྱས་ པས།ཡོན་ ཏན་ དེ་ ལྟ་ བུ་ དག་ ལས་ ཡོན་ ཏན་ སྣ་ རེ་ རེའི་ ཆེད་ དུ་ གང་ གཱའི་ བྱེ་ མ་ སྙེད་ ཀྱི་ ལུས་ བཏང་ ཡང་ ཆོག་ པར་ འདུག། འོན་ ཀྱང་ ཁྱོད་ བདག་ ཉིད་ ལ་ འདི་ ལྟ་ བུའི་ ན་ ཚ་ མ་ བྱེད་ ཅིག་ དང་ །ཁྱོད་ ཀྱིས་ བྱང་ ཆུབ་ སེམས་ དཔའ་ ཆོས་ འཕགས་ ལ་ མཆོད་ པ་ དབུལ་ བའི་ ཡོ་ བྱད་ གང་ དགོས་ པ་ ཁོ་ མོས་ ཁྱོད་ ལ་ སྦྱིན་ ཞིང་ །བདག་ ཀྱང་ ཁྱོད་ དང་ འགྲོགས་ ནས་ བྱང་ ཆུབ་ སེམས་ དཔའ་ ཆོས་ འཕགས་ ཀྱི་ དྲུང་ དུ་ འགྲོ་ ཞིང་ །ཡོན་ ཏན་ དེ་ དག་ ཐོབ་ པར་ བྱ་ བའི་ ཕྱིར་ དགེ་ བའི་ རྩ་ བ་ བསྐྱེད་ པར་ བྱའོ།།ཞེས་ ཟེར་ རོ།།དེ་ ནས་ ལྷའི་ དབང་ པོ་ བརྒྱ་ བྱ ིན་ གྱིས་ རང་ གི་ གཟུགས་ བསྟན་ ནས་ རྟག་ ཏུ་ ངུ་ ལ།ང་ ནི་ ལྷའི་ དབང་ པོ་ བརྒྱ་ བྱིན་ ཡིན་ ཏེ་ ཁྱོད་ ཀྱི་ བསམ་ པ་ བརྟག་ པའི་ ཆེད་ དུ་ འོང་ བ་ ཡིན་ པས།ཁྱོད་ ཅི་ འདོད་ པ་ སྦྱིན་ གྱིས་ སློང་ ཞིག་ ཟེར་ བ་ ལ།བདག་ ལ་ སངས་ རྒྱས་ ཀྱི་ ཡོན་ ཏན་ བླ་ ན་ མེད་ པ་ དག་ སྩོལ་ ཅིག་ བྱས་ པས།དེ་ བདག་ གི་ ཡུལ་ མ་ ཡིན་ པས་ སྦྱིན་ མི་ ནུས་ ཟེར།འོ་ ན་ བདག་ གི་ ལུས་ ཡོངས་ སུ་ རྫོགས་ པར་ བྱེད་ པ་ ལ་ ནི་ ཁྱོད་ ཀྱིས་ བརྩོན་ མི་ ད གོས་ ཏེ།བདག་ གིས་ བདེན་ པའི་ བྱིན་ རླབས་ བྱའོ་ ཟེར་ ནས།བདེན་ པ་ གང་ གིས་ བདག་ སངས་ རྒྱས་ རྣམས་ ཀྱིས་ ཕྱིར་ མི་ ལྡོག་ པར་ ལུང་ བསྟན་ ཅིང་ བདག་ གི་ ལྷག་ པའི་ བསམ་ པ་ གཡོ་ མེད་ པའི་ བདེན་ པ་ དང་ བདེན་ པའི་ ཚིག་ དེས་ བདག་ གི་ ལུས་ སྔོན་ ཇི་ ལྟ་ བར་ གྱུར་ ཅིག།ཅེས་ བྱས་ པ་ དང་ ལུས་ སྔ་ མ་ ཁོ་ ན་ ལྟར་ གྱུར།བརྒྱ་ བྱིན་ ཀྱང་ མི་ སྣང་ བར་ གྱུར་ ཏོ།།དེ་ ནས་ རྟག་ ཏུ་ ངུ་ ཚོང་ དཔོན་ གྱི་ བུ་ མོ་ དང་ འགྲོགས་ ནས ་ བུ་ མོ་ ཕ་ མའི་ ཁྱིམ་ དུ་ སོང་ སྟེ་ ལོ་ རྒྱུས་ བཤད་ ནས།མཆོད་ པའི་ ཡོ་ བྱད་ དུ་ མ་ བསླངས་ ཏེ་ ཚོང་ དཔོན་ གྱི་ བུ་ མོ་ ཁོལ་ མོ་ ལྔ་ བརྒྱ་ དང་ བཅས་ པ་ ཤིང་ རྟ་ ལ་ ཞོན།བུ་ མོ་ ཕ་ མ་ ལ་ སོགས་ འཁོར་ དུ་ མ་ དང་ བཅས་ ཏེ་ ཤར་ ཕྱོགས་ སུ་ སོང་ ནས་ གྲོང་ ཁྱེར་ སྤོས་ ངད་ ལྡན་ པ་ ན་ བྱང་ ཆུབ་ སེམས་ དཔའ་ ཆོས་ འཕགས་ འཁོར་ བརྒྱ་ སྟོང་ དུ་ མ་ ལ་ ཆོས་ སྟོན་ པ་ མཐོང་ ངོ་ །།དེ་ མཐོང་ བས་ བྱང་ ཆུབ་ སེམས་ དཔའ་ རྟག་ ཏུ་ ངུ་ ལ་  དགེ་ སློང་ བསམ་ གཏན་ ལ་ གནས་ པའི་ བདེ་ བ་ ལྟ་ བུ་ ཐོབ་ ཅིང་ །འཁོར་ བུ་ མོ་ ལྔ་ བརྒྱ་ དང་ བཅས་ ཏེ་ ཤིང་ རྟ་ ལས་ བབས་ ནས་ བྱང་ ཆུབ་ སེམས་ དཔའ་ ཆོས་ འཕགས་ ཀྱི་ དྲུང་ དུ་ སོང་ ངོ་ །།དེའི་ ཚེ་ གནས་ དེ་ ན་ བྱང་ ཆུབ་ སེམས་ དཔའ་ ཆོས་ འཕགས་ ཀྱིས་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པའི་ ཁང་ པ་ ནི་ རིན་ པོ་ ཆེ་ སྣ་ བདུན་ ལས་ བྱས་ ཤིང་ ཙནྡན་ དམར་ པོས་ བརྒྱན་ པ།མུ་ ཏིག་ གི་ དྲྭ་ བས་ གཡོགས་ པ་ ཕྱོགས་ བཞིར་ ཡིད་ བཞིན་ ག ྱི་ ནོར་ བུ་ རིན་ པོ་ ཆེ་ བཞི་ བཞག་ པའི་ སྒྲོན་ མེ་ དང་ དངུལ་ གྱི་ པོག་ ཕོར་ བཞི་ ནས་ ཨ་ ག་ རུ་ ནག་ པོའི་ བདུག་ པ་ འབའ་ ཞིག་ འབུལ་ བ།དེའི་ དབུས་ སུ་ རིན་ པོ་ ཆེའི་ སྒྲོམ་ བཞིའི་ ནང་ ན་ ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ གསེར་ གྱི་ གླེགས་ བམ་ ལ་ བཻ་ ཌཱུཪྻ་ ཞུན་ མས་ བྲིས་ པ་ ལ་ ལྷ་ དང་ མི་ ཐམས་ ཅད་ ཀྱིས་ མཆོད་ པ་ དབུལ་ ཞིང་ འདུག་ པ་ ལ་ རྒྱུ་ མཚན་ དྲིས་ ནས།རྟག་ ཏུ་ ངུ་ དང་ བུ་ མོ་ དཔོན་ གཡོག་ ལྔ་ བརྒྱས་ ལེ གས་ པར་ མཆོད་ དེ།བྱང་ ཆུབ་ སེམས་ དཔའ་ ཆོས་ འཕགས་ འཁོར་ རྣམས་ ལ་ ཆོས་ སྟོན་ པའི་ དྲུང་ དུ་ སོང་ ངོ་ །།དེར་ སོང་ ནས་ རྟག་ ཏུ་ ངུ་ འཁོར་ བུ་ མོ་ ལྔ་ བརྒྱ་ དང་ བཅས་ པས་ མཆོད་ པའི་ ཡོ་ བྱད་ དེ་ དག་ གིས་ བྱང་ ཆུབ་ སེམས་ དཔའ་ ཆོས་ འཕགས་ ལ་ མཆོད་ ནས་ ཚོང་ དཔོན་ གྱི་ བུ་ མོ་ འཁོར་ དང་ བཅས་ པས་ བྱང་ ཆུབ་ མཆོག་ ཏུ་ སེམས་ བསྐྱེད།རྟུག་ ཏུ་ ངུས་ སྔར་ མཇལ་ བའི་ སངས་ རྒྱས་ རྣམས་ གང་ ནས་ བྱོན་ པ་ དང་ གང་ དུ་ བཞུད་ པ ་ དྲིས་ པས།བྱང་ ཆུབ་ སེམས་ དཔའ་ ཆོས་ འཕགས་ ཀྱིས་ སངས་ རྒྱས་ རྣམས་ བྱོན་ པ་ དང་ བཞུད་ པ་ མེད་ པའི་ ལེའུ་ གསུངས་ ནས་ གདན་ ལས་ བཞེངས་ ཏེ་ ཁྱིམ་ དུ་ བྱོན་ ལོ་ བདུན་ གྱི་ བར་ དུ་ ཏིང་ ངེ་ འཛིན་ གཅིག་ ལ་ སྙོམས་ པར་ ཞུགས་ ནས་ བཞུགས་ པ་ ལ།དེའི་ བར་ དུ་ བྱང་ ཆུབ་ སེམས་ དཔའ་ རྟག་ ཏུ་ ངུ་ འཁོར་ བུ་ མོ་ ལྔ་ བརྒྱ་ དང་ བཅས་ པ་ ཉལ་ བ་ དང་ འདུག་ པའི་ སྤྱོད་ ལམ་ སྤངས་ ནས་ འགྲེང་ བ་ དང་ འཆག་ པའི་ སྤྱོད་ ལམ་ གཉིས་ ཀྱི ས་ དུས་ འདའ་ ཞིང་ །ནམ་ བྱང་ ཆུབ་ སེམས་ དཔའ་ ཆོས་ འཕགས་ ཏིང་ ངེ་ འཛིན་ དེ་ ལས་ བཞེངས་ ཏེ་ ཆོས་ སྟོན་ པར་ འགྱུར་ སྙམ་ དུ་ དེ་ ཁོ་ ན་ ལ་ སེམས་ ཤིང་ འཁོད་ དོ།།དེ་ ལྟར་ ལོ་ བདུན་ པོ་ དེ་ ཟད་ དུ་ ཉེ་ བ་ ན་ ད་ སྟེ་ ཞག་ བདུན་ ན་ བྱང་ ཆུབ་ སེམས་ དཔའ་ ཆོས་ འཕགས་ ཏིང་ ངེ་ འཛིན་ ལས་ བཞེངས་ ནས་ ཆོས་ སྟོན་ པར་ འགྱུར་ རོ་ ཞེས་ པ་ རྟག་ ཏུ་ ངུས་ ལྷ་ རྣམས་ ལས་ ཐོས་ ནས།འཁོར་ བུ་ མོ་ ལྔ་ བརྒྱ་ དང་ བཅས་ པས་ གང་ དུ་ བྱང་ ཆུབ ་ སེམས་ དཔའ་ ཆོས་ འཕགས་ ཆོས་ སྟོན་ པར་ འགྱུར་ བའི་ ས་ ཕྱོགས་ དེ་ དཔག་ ཚད་ གཅིག་ ཚུན་ ཆད་ ཕྱགས་ དར་ བྱས་ ནས་ རྡུལ་ མི་ ལྡང་ བའི་ ཆེད་ དུ་ ཆག་ ཆག་ གདབ་ པར་ རྩོམ་ པ་ ན་ བདུད་ སྡིག་ ཅན་ གྱིས་ ཆུ་ ཐམས་ ཅད་ མི་ སྣང་ བར་ བྱས་ པས།།བྱང་ ཆུབ་ སེམས་ དཔའ་ རྟག་ ཏུ་ ངུས་ རང་ གི་ ལུས་ ཀྱི་ རྩ་ ཐམས་ ཅད་ ཕུག་ ནས་ ཁྲག་ གིས་ ཆག་ ཆག་ བཏབ་ པས་ ཚོང་ དཔོན་ གྱི་ བུ་ མོ་ འཁོར་ ལྔ་ བརྒྱ་ དང་ བཅས་ པས་ ཀྱང་ རང་ རང་ གི་ ལུས་ ཀྱི་ རྩ ་ ཐམས་ ཅད་ ཕུག་ སྟེ་ ཁྲག་ གིས་ ཆག་ ཆག་ བཏབ་ པ་ ན་ ལྷའི་ དབང་ པོ་ བརྒྱ་ བྱིན་ གྱིས་ ཁྲག་ དེ་ ཐམས་ ཅད་ ལྷ་ ཡུལ་ གྱི་ ཙན་ དན་ དམར་ པོར་ བྱིན་ གྱིས་ བརླབས།རྟག་ ཏུ་ ངུ་ འཁོར་ དང་ བཅས་ པས་ དེར་ སེདྒེའི་ ཁྲི་ བཀོད་ པ་ ཕུན་ སུམ་ ཚོགས་ པ་ བཤམས་ པ་ ལ་ བྱང་ ཆུབ་ སེམས་ དཔའ་ ཆོས་ འཕགས་ བྱོན་ ནས་ བཞུགས་ ཏེ།ཤེས་ རབ་ ཀྱི་ ཕ་ རོལ་ ཏུ་ ཕྱིན་ པ་ བསྟན་ པས་ བྱང་ ཆུབ་ སེམས་ དཔའ་ རྟག་ ཏུ་ ངུས་ ཏིང་ ངེ་ འཛིན་ གྱི་ སྒོ་ བརྒྱ ་ སྟོང་ ཕྲག་ དྲུག་ ཅུ་ ཐོབ།སངས་ རྒྱས་ གྲངས་ མེད་ པའི་ ཞལ་ མཐོང་ །དེ་ ནས་ བཟུང་ སྟེ་ རྨི་ ལམ་ ན་ ཡང་ སངས་ རྒྱས་ མཐོང་ བ་ དང་ མ་ བྲལ་ ཞིང་ །ད་ ལྟ་ ཡང་ རྫོགས་ པའི་ སངས་ རྒྱས་ སྒྲ་ དབྱངས་ མི་ ཟད་ པ་ སྒྲོགས་ པའི་ དྲུང་ ན་ བཞུགས་ པར་ གསུངས་ པ་ ཡིན་ ནོ།།





		 			.

			དེ་ བཞིན་ དུ་ ནཱ་ རོ་ པཎ་ ཆེན་ གྱིས་ ཏེ་ ལོ་ པ་ བསྟེན་ པའི་ དུས་ སུ་ ཡང་ དཀའ་ བ་ དཔག་ ཏུ་ མེད་ པ་ སྤྱད་ པ་ ཡིན་ ཏེ།སྔར་ བཤད་ པ་ ལྟར་ ནཱ་ རོས་ ཏེ་ ལོ་ པ་ སྤྲང་ པོའི་ ཚུལ་ གྱིས་ བཞུགས་ པའི་ དྲུང་ དུ་ མཇལ་ ནས་ རྗེས་ སུ་ འཛིན་ པར་ ཞུས་ པས་ འོང་ གསུངས་ ནས།ཁོང་ རང་ གར་ འབྱོན་ པའི་ ཕྱི་ བཞིན་ དུ་ ཁྲིད་ ཆོས་ ནི་ མ་ གསུངས།ཉིན་ གཅིག་ མཁར་ ཐོག་ བརྩེགས་ དགུ་ ཡོད་ པ་ ཞིག་ གི་ རྩེ་ མོར་ ཁྲིད་ ནས་ བླ་ མའི་ བཀའ་  བསྒྲུབ་ ཕྱིར་ མཁར་ འདིའི་ རྩེ་ ནས་ མཆོངས་ ནུས་ པ་ ཡོད་ དམ་ གསུངས་ པས།འདི་ ན་ མི་ གཞན་ ནི་ སུ་ མི་ འདུག།ང་ རང་ ལ་ གསུང་ བ་ ཡིན་ སྙམ།མཁར་ གྱི་ རྩེ་ ནས་ མཆོངས་ པས་ ལུས་ ཐམས་ ཅད་ བརྡབ་ སྟེ་ ན་ ཚ་ དང་ སྡུག་ བསྔལ་ དཔག་ ཏུ་ མེད་ པ་ བྱུང་ །བླ་ མ་ བྱོན་ ནས་ ནའམ་ གསུངས་ པ་ ལ།ན་ བས་ མ་ ཚད་ རོ་ བཞིན་ ཐལ་ ཞུས་ པས་ བྱིན་ རླབས་ མཛད་ ནས་ ལུས་ སྔར་ བཞིན་ སོས་ ཏེ་ ཡང་ ཁྲིད་ ནས་ སོང་ །ནཱ་ རོ་ པ་ མེ་ ཐོང་ ཞིག་ གསུངས།མེ་  བུས་ ཙ་ ན་ ཁོང་ གི་ སྙུག་ གཤགས་ རིང་ པོ་ མང་ པོ་ ལ་ སྣུམ་ གྱིས་ བྱུགས་ མེ་ ལ་ བསྲོས་ ནས་ ངར་ བཏགས་ ཏེ།བླ་ མའི་ བཀའ་ བསྒྲུབ་ ཕྱིར་ འདི་ ལྟ་ བུའི་ དཀའ་ བ་ ཡང་ སྤྱད་ དགོས་ པ་ ཡིན་ གསུངས་ ནས།སྨྱུག་ མ་ གཤགས་ པ་ རྣམས་ རྐང་ ལག་ གི་ སེན་ བར་ ནས་ དྲངས་ བས་ ལུས་ ཀྱི་ ལྷུ་ ཚིགས་ ཐམས་ ཅད་ བརྒྱང་ ན་ ཚ་ དང་ སྡུག་ བསྔལ་ བཟོད་ བླག་ མེད་ པ་ ཞིག་ བྱས་ ནས་ བླ་ མ་ ག་ ཤེད་ བྱོན་ སོང་ །ཞག་ ཤས་ སོང་ འཕྲལ་ བླ་ མ་ བྱོན་ ནས་ སྨ ྱུག་ མ་ རྣམས་ བླངས་ པའི་ ཤུལ་ ནས་ ཁྲག་ དང་ ཆུ་ སེར་ ལ་ སོགས་ པ་ མང་ པོ་ བྱུང་ །ཡང་ བྱིན་ རླབས་ མཛད་ ནས་ ཁྲིད་ དེ་ བྱོན།ཉིན་ གཅིག་ ནཱ་ རོ་ པ་ ང་ ལྟོག་ གི་ འདུག།ཟ་ མ་ ཞིག་ སློང་ ལ་ ཤོག་ གསུངས།ཞིང་ ལས་ བྱེད་ པའི་ མི་ མང་ པོས་ ཟ་ མ་ ཟ་ སར་ ཕྱིན་ ནས་ བསླངས་ པས་ ཐུག་ པ་ བསྐོལ་ བ་ ཐོད་ ཕོར་ གང་ བྱིན།ཕྱིར་ འོང་ ནས་ བླ་ མ་ ལ་ དྲངས་ པས་ ཞིམ་ ཞིམ་ ལྟར་ གསོལ།ཤིན་ ཏུ་ ཐུགས་ དགྱེས་ པའི་ ཚུལ་ སྟོན་ པས།ནཱ་ རོ་ པའི་  ཐུགས་ དགོངས་ ལ་ ངས་ སྔར་ བླ་ མའི་ ཞབས་ ཕྱི་ དེ་ ཙམ་ བསྒྲུབས་ ཀྱང་ ད་ རེས་ འདྲ་ བའི་ ཐུགས་ མཉེས་ པོ་ མ་ བྱུང་ །ད་ དུང་ སློང་ དུ་ ཕྱིན་ ན་ ཅུང་ ཟད་ རྙེད་ དམ་ སྙམ་ ནས་ ཡང་ ཐོད་ ཕོར་ ཁྱེར་ ཏེ་ ཕྱིན་ པས།ཁོང་ རྣམས་ ལས་ བྱེད་ པ་ ལ་ སོང་ །སྔར་ གྱི་ འཐུང་ ལྷག་ དེ་ གར་ བཞག་ འདུག་ པ་ ལ།ད་ འདི་ ཀར་ བརྐུས་ པ་ དྲག་ སྙམ་ ནས་ ཁྱེར་ ཏེ་ བྲོས་ པས་ ཁོང་ རྣམས་ ཀྱིས་ མཐོང་ །རྗེས་ དེད་ ནས་ བཟུང་ སྟེ་ འཆི་ ལ་ ཐུག་ པར་ བརྡུ ང་ །ན་ ཚ་ དཔག་ ཏུ་ མེད་ པ་ བྱུང་ སྟེ་ དེ་ ནས་ ལྡང་ མ་ ནུས་ པར་ ཞག་ མང་ པོར་ ལུས།ཡང་ བླ་ མ་ བྱོན་ ནས་ བྱིན་ རླབས་ མཛད་ དེ་ ཁྲིད་ ནས་ སོང་ །ཉིན་ གཅིག་ ནཱ་ རོ་ པ་ ང་ ལ་ ནོར་ རྫས་ མང་ པོ་ དགོས་ པ་ ཡོད་ པས་ རྐུས་ ལ་ ཤོག་ གསུང་ །ཕྱུག་ པོ་ ཞིག་ ལ་ རྐུར་ ཕྱིན་ པས་ ཚོར་ ནས་ བཟུང་ སྟེ་ ཡང་ ཤི་ ལ་ ཐུག་ པར་ བརྡུང་ །ཞག་ ཤས་ ནས་ བླ་ མ་ བྱོན་ ཏེ་ ནའམ་ གསུངས་ པ་ ལ་ སྔར་ ལྟར་ ཞུས།བྱིན་ རླབས་ མཛད་ ནས་ ཡང་ ཁྲིད་ དེ་ བྱོན་ པ་  སོགས་ དེ་ ལྟ་ བུའི་ དཀའ་ ཆེན་ བཅུ་ གཉིས།དཀའ་ ཕྲན་ བཅུ་ གཉིས་ དང་ དཀའ་ བ་ མི་ འདྲ་ ཉི་ ཤུ་ རྩ་ བཞི་ སྐུ་ ལུས་ གཅིག་ གི་ སྟེང་ དུ་ སྤྱད་ པ་ ཡིན།དེ་ ལྟར་ དཀའ་ སྤྱད་ ཐམས་ ཅད་ རྫོགས་ ནས་ ཉིན་ གཅིག་ ནཱ་ རོ་ པ་ ཁྱོད་ སོང་ ལ་ ཆུ་ ལོངས་ ཤོག་ དང་ ངས་ མེ་ བཏང་ ནས་ འདུག་ གིས་ གསུངས།ནཱ་ རོ་ པ་ ཆུ་ བླངས་ ནས་ བྱོན་ ཙ་ ཁོང་ གིས་ མེ་ བུས་ ནས་ འདུག་ པ་ བཞེངས་ བྱོན་ ཏེ་ ཕྱག་ གཡོན་ པས་ ནཱ་ རོའི་ ཐོད་ རྩ་ ནས་ བཟུང་ ནཱ་ རོ ་ པ་ ཐོད་ པ་ སྟོན་ གསུངས་ ཏེ།ཕྱག་ གཡས་ པས་ མཆིལ་ ལྷྭམ་ ཕུད་ པ་ བླངས་ ནས་ དཔྲལ་ བར་ བརྒྱབས་ པས་ ནཱ་ རོ་ པ་ ནག་ ཐུམ་ གྱིས་ བརྒྱལ་ སོང་ །བརྒྱལ་ སངས་ པ་ དང་ བླ་ མའི་ ཐུགས་ རྒྱུད་ ཀྱི་ ཡོན་ ཏན་ ཐམས་ ཅད་ ནཱ་ རོ་ པའི་ རྒྱུད་ ལ་ སྐྱེས་ ནས་ དཔོན་ སློབ་ གཉིས་ དགོངས་ པ་ དབྱེར་ མེད་ དུ་ གྱུར་ ནས་ འདུག།དེ་ ལྟར་ པཎ་ ཆེན་ ནཱ་ རོ་ པས་ དཀའ་ བ་ ཉི་ ཤུ་ རྩ་ བཞི་ སྤྱད་ པ་ དེ་ དག་ ཀྱང་ དོན་ དུ་ བླ་ མའི་ བཀའ་ ལུང་ ཡིན་ པས་  སྒྲིབ་ པ་ སྦྱོང་ བའི་ ཐབས་ སུ་ གྱུར་ པ་ ལས།རྣམ་ པ་ རང་ བཞིན་ དོན་ མེད་ པའི་ ངལ་ བ་ ཁོ་ ན་ ལས་ འདི་ ཆོས་ སུ་ འདུག་ སྙམ་ པ་ གཅིག་ ཀྱང་ མི་ འདུག་ ཅིང་ བླ་ མས་ ཀྱང་ ཆོས་ ཚིག་ གཅིག་ ཀྱང་ མ་ གསུངས།སློབ་ མས་ ཀྱང་ ཕྱག་ རྡོག་ གཅིག་ བཙལ་ བ་ ལྟ་ བུའི་ ཆོས་ ལ་ ཉམས་ ལེན་ མ་ བྱས་ ཀྱང་ གྲུབ་ ཐོབ་ ཀྱི་ བླ་ མ་ དང་ མཇལ་ ནས།དཀའ་ བ་ ཁྱད་ དུ་ བསད་ དེ་ ཅི་ གསུང་ གི་ བཀའ་ བཞིན་ བསྒྲུབས་ པས་ སྒྲིབ་ པ་ དག་ སྟོབས་ ཀྱིས་ རྟོགས ་ པ་ རྒྱུད་ ལ་ སྐྱེས་ པ་ ཡིན།དེས་ ན་ བླ་ མའི་ བཀའ་ བཞིན་ སྒྲུབ་ པ་ ལས་ ལྷག་ པའི་ ཆོས་ ཀྱི་ ཉམས་ ལེན་ བྱ་ བ་ ལོགས་ ན་ ཅི་ ཡང་ མེད་ པར་ བླ་ མའི་ བཀའ་ བསྒྲུབས་ པ་ དེ་ ཙམ་ དུ་ ཕན་ ཡོན་ ཆེ་ ཞིང་ །དེ་ བཞིན་ དུ་ བླ་ མའི་ བཀའ་ ཟུར་ ཙམ་ བཅག་ ཀྱང་ ཉེས་ པ་ ལྷག་ པར་ ལྕི་ བ་ ཡིན་ ཏེ།ཡང་ སྐབས་ ཤིག་ ཏེ་ ལོ་ པས་ ནཱ་ རོ་ པ་ ལ་ ཁྱོད་ ཀྱིས་ བི་ ཀྲ་ མ་ ཤཱི་ ལའི་ སྒོ་ སྲུང་ གི་ པཎྜི་ ཏའི་ ཁུར་ དེ་ མ་ ལེན་ ཅིག་ གསུངས།ཕྱིས་ སུ་  ཁོང་ ཡུལ་ དབུས་ སུ་ བྱོན་ སྐབས།བི་ ཀྲ་ མ་ ཤཱི་ ལའི་ སྒོ་ སྲུང་ གི་ པཎྜི་ ཏ་ འདས་ པ་ དང་ ཐུག།ཐམས་ ཅད་ ཀྱིས་ མུ་ སྟེགས་ པ་ དང་ རྩོད་ ནུས་ པ་ གཞན་ མི་ འདུག་ པས།བྱང་ སྒོ་ སྲུང་ བའི་ པཎྜི་ ཏ་ མཛད་ དགོས་ ཟེར་ ནས་ ནན་ གྱིས་ ཞུས་ ཏེ་ བྱང་ སྒོ་ སྲུང་ བ་ མཛད་ པས་ མུ་ སྟེགས་ པ་ ཞིག་ རྩོད་ དུ་ བྱུང་ བ་ ལ་ ཞག་ མང་ པོར་ བརྩད་ ཀྱང་ མུ་ སྟེགས་ པ་ མ་ ཐུབ།བླ་ མ་ ལ་ གསོལ་ བ་ བཏབ་ པས་ ཉིན་ གཅིག་ ཏེ་ ལོ་ པ་ སྤྱན་ ཧུ་ རེ་ དྲ ུང་ དུ་ བྱོན་ བྱུང་ །ཐུགས་ རྗེ་ རེ་ ཆུང་ དེ་ བས་ སྔ་ བར་ མི་ འབྱོན་ པ་ ཞུས་ པས།ངས་ ཁྱོད་ ལ་ སྒོ་ སྲུང་ གི་ པཎྜི་ ཏ་ མ་ བྱེད་ མ་ སྨྲས་ སམ།ད་ ཁྱོད་ ཀྱིས་ ང་ རང་ སྤྱི་ བོར་ བསྒོམས་ ལ་ སྡིགས་ མཛུབ་ མུ་ སྟེགས་ པ་ ལ་ སྟོན་ ལ་ རྩོད་ ཅིག་ གསུངས།དེ་ བཞིན་ བྱས་ པས་ ནཱ་ རོ་ པ་ རྒྱལ་ ཏེ་ མུ་ སྟེགས་ ཀྱི་ རྩོད་ པ་ ཐམས་ ཅད་ ཚར་ བཅད་ པ་ ཡིན་ ནོ།།





		 			.

			དེ་ བཞིན་ དུ་ རྗེ་ བཙུན་ མི་ ལ་ རས་ པས་ ལྷོ་ བྲག་ མར་ པ་ བསྟེན་ པའི་ ཚུལ་ ནི།དེ་ ཡང་ ཡུལ་ མངའ་ རིས་ གུང་ ཐང་ དུ་ མི་ ལ་ ཤེས་ རབ་ རྒྱལ་ མཚན་ ཞེས་ བྱ་ བའི་ ཕྱུག་ པོ་ ཞིག་ ལ་ སྲས་ ལྕམ་ སྲིང་ གཉིས་ ཡོད་ པའི་ མིང་ པོ་ དེ་ མི་ ལ་ ཐོས་ པ་ དགའ་ བྱ་ བ་ རྗེ་ བཙུན་ མི་ ལ་ ཡིན།ཁོང་ ལྕམ་ སྲིང་ གཉིས་ ཆུང་ ངུའི་ དུས་ ཡབ་ འདས་ པས།ནོར་ རྫས་ སོགས་ གང་ ཡོད་ ཐམས་ ཅད་ ཁུ་ བོ་ གཡུ་ དྲུང་ རྒྱལ་ མཚན་ ཞེས་ བྱ་ བས་ འཕྲོག།ཁོ ང་ ཡུམ་ སྲས་ ཟས་ ནོར་ ཅི་ ཡང་ མེད་ པས་ འོ་ བརྒྱལ་ མང་ པོ་ མྱོང་ ནས་ གཙང་ གི་ གཡུང་ སྟོན་ ཁྲོ་ རྒྱལ་ དང་ །ལྷ་ རྗེ་ གནུབས་ ཆུང་ ལས་ མཐུ་ དང་ སེར་ བ་ བསླབས་ ཏེ།ཁུ་ བོའི་ བུ་ དང་ མནའ་ མ་ ལ་ སོགས་ མི་ མགོ་ སུམ་ ཅུ་ སོ་ ལྔ་ ཐིབས་ འོག་ ཏུ་ བསད།ཡུལ་ མི་ སྤྱིས་ སྡང་ པོ་ བྱས་ པས་ སེར་ བ་ གྱང་ རིམ་ གསུམ་ ཡོད་ པ་ ཞིག་ ཕབ།དེ་ དག་ གི་ སྡིག་ པ་ ལ་ འགྱོད་ ནས་ ཆོས་ བསྒྲུབ་ པའི་ ཐུགས་ བློ་ སྐྱེས་ ཏེ་ བླ་ མ་ གཡུང་ སྟོན་  གྱི་ བཀའ་ བཞིན་ རོང་ སྟོན་ ལྷ་ དགའ་ ཞེས་ བྱ་ བ་ རྫོགས་ ཆེན་ པ་ ཞིག་ བཞུགས་ པའི་ དྲུང་ དུ་ ཕྱིན་ ནས་ ཆོས་ ཞུས་ པས།ངའི་ དམ་ ཆོས་ རྫོགས་ པ་ ཆེན་ པོ་ འདི་ རྩ་ བ་ བྱུང་ རྒྱལ།རྩེ་ མོ་ ཐོབ་ རྒྱལ།འབྲས་ བུ་ ཡོག་ རྒྱལ།ཉིན་ བསྒོམས་ ན་ ཉིན་ འཚང་ རྒྱ།ནུབ་ བསྒོམས་ ན་ ནུབ་ འཚང་ རྒྱ།སྐལ་ ལྡན་ ལས་ འཕྲོ་ ཅན་ བསྒོམ་ མི་ དགོས་ པར་ ཐོས་ པས་ གྲོལ་ བ་ དབང་ པོ་ ཡང་ རབ་ ཀྱི་ ཆོས་ སྐལ་ ཡིན་ པས་ སྟེར་ གསུངས།དབང་ དང་ གདམ ས་ ངག་ གནང་ བས།ཁོང་ གི་ ཐུགས་ དགོངས་ ལ།ངས་ དང་ པོ་ མཐུ་ བྱས་ པས་ ཞག་ བཅུ་ བཞི་ ལ་ རྟགས་ ཆེན་ པོ་ ཐོན།སེར་ བ་ ལ་ ཞག་ བདུན་ གྱིས་ ཆོག་ པ་ བྱུང་ །ད་ མཐུ་ དང་ སེར་ བ་ ལས་ ཀྱང་ སླ་ བའི་ ཆོས་ ཉིན་ བསྒོམས་ ན་ ཉིན་ འཚང་ རྒྱ།ནུབ་ བསྒོམས་ ན་ ནུབ་ འཚང་ རྒྱ།སྐལ་ ལྡན་ ལས་ འཕྲོ་ ཅན་ ལ་ སྒོམ་ མི་ དགོས་ པ་ འདི་ འདྲ་ དང་ འཕྲད་ ལུགས་ ཀྱིས་ ང་ ཡང་ ལས་ འཕྲོ་ ཅན་ ཅིག་ ཡིན་ པར་ འདུག་ སྙམ་ མ་ བསྒོམས་ པར་ ཉལ་ བསྡད་ པས་ ཆོས་  དང་ གང་ ཟག་ ཐ་ དད་ དུ་ སོང་ ནས།ཞག་ འགའ་ སོང་ བའི་ ཚེ།བླ་ མའི་ ཞལ་ ནས་ ཁྱོད་ སྡིག་ པོ་ ཆེ་ ཡིན་ ཟེར་ བ་ བདེན་ པར་ འདུག།ངས་ ཆོས་ ཀྱི་ ཁ་ ཕོ་ དེ་ ཡང་ ཅུང་ ཟད་ ཆེས་ པས།ད་ ངས་ ཁྱོད་ མི་ འདྲོང་ བར་ འདུག།ད་ ཁྱོད་ རང་ ལྷོ་ བྲག་ གྲོ་ བོ་ ལུང་ ཞེས་ བྱ་ བའི་ དགོན་ པ་ ན།རྒྱ་ གར་ གྱི་ གྲུབ་ ཐོབ་ ནཱ་ རོ་ པའི་ དངོས་ སློབ།སྐྱེས་ མཆོག་ སྒྲ་ སྒྱུར་ གྱི་ རྒྱལ་ པོ་ མར་ པ་ ལོ་ ཙཱ་ ཞེས་ བྱ་ བ་ སྔགས་ གསར་ མའི་ གྲུབ་ ཐོབ།ས ་ གསུམ་ ན་ འགྲན་ ཟླ་ དང་ བྲལ་ ཞིག་ བཞུགས།དེ་ དང་ ཁྱོད་ རང་ ཚེ་ སྔ་ མ་ ནས་ ལས་ འབྲེལ་ འདུག་ པས་ དེར་ སོང་ ཞིག་ གསུངས།དེར་ སྒྲ་ སྒྱུར་ མར་ པའི་ མཚན་ ཐོས་ པ་ ཙམ་ གྱིས་ སེམས་ ལ་ སྨྲ་ མི་ ཤེས་ པའི་ དགའ་ བ་ དང་ །ལུས་ ལ་ བ་ སྤུ་ ཀུན་ གཡོ་ བའི་ བདེ་ བ་ དང་ །མཆི་ མ་ འཁྲུགས་ པའི་ མོས་ གུས་ ཚད་ མེད་ པ་ ཞིག་ འཁྲུངས་ ཏེ།བླ་ མ་ དང་ མཇལ་ ཏེ་ ཞལ་ མཐོང་ བ་ ཞིག་ ནམ་ འོང་ ན་ བསམ་ ཞིང་ ཕྱིན་ པས།བླ་ མ་ ཡབ་ ཡུམ་ ལ་ གཟིམ་ ལམ་  ཁྱད་ པར་ ཅན་ མང་ པོ་ བྱུང་ ནས་ རྗེ་ བཙུན་ འབྱོན་ པར་ དགོངས་ ནས་ མར་ པ་ ཡང་ ཕྲུ་ སློག་ པའི་ ཟོལ་ གྱིས་ ལུང་ མདའི་ ལམ་ ཀ་ ཞིག་ ཏུ་ བསུ་ བ་ ལ་ ཕེབས་ ནས་ བཞུགས།དེར་ ཁོང་ དང་ པོ་ སྲས་ དར་ མ་ མདོ་ སྡེ་ ཕྱུགས་ འཚོ་ བ་ དང་ མཇལ་ ནས་ བྱོན་ པས་ ལམ་ ཁར་ བླ་ མ་ མར་ པ་ ཕྲུ་ སློག་ པ་ དང་ མཇལ།ཞལ་ མཐོང་ མ་ ཐག་ སྨྲར་ མེད་ པའི་ དགའ་ བདེ་ བསམ་ གྱིས་ མི་ ཁྱབ་ པའི་ ངང་ ལ།ཚེ་ འདིའི་ སྣང་ བ་ འགགས་ ནས་ དར་ ཅིག་ ལུས།དེར་ བླ་ མ་ ཡ ིན་ པ་ ནི་ མ་ ཤེས།མར་ པའི་ དྲུང་ མཇལ་ དུ་ འོང་ བའི་ རྒྱུ་ མཚན་ རྣམས་ ཞུས་ པས།ངས་ ཁྱོད་ རང་ མར་ པ་ དང་ སྤྲད་ ཀྱིས་ ཁྱོད་ རང་ ངའི་ ཕྲུ་ འདི་ སློག་ གསུངས་ ཆང་ བུམ་ པ་ གང་ གནང་ ནས་ བྱོན་ སོང་ །དེར་ ཆང་ ལྷག་ མོ་ མ་ ལུས་ པར་ གསོལ།ཕྲུ་ རྫོགས་ པར་ སློག་ པའི་ ཚེ་ བླ་ མའི་ དྲུང་ ནས་ སྲས་ འབོད་ དུ་ བྱུང་ བ་ དང་ འགྲོགས་ ནས་ ཕྱིན་ བླ་ མ་ དང་ མཇལ་ ཞབས་ སྤྱི་ བོར་ བླངས་ ཏེ་ བླ་ མ་ ལགས།

			